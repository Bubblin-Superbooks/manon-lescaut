<div class="leaf flex"><div class="inner justify"><p class="no-indent  ">että hän saa maksaa tästä aiheuttamastaan epämukavuudesta.</p><p>--- No mitenkä paljon tarvitsisitte, jotta se ei teitä vaivaisi?</p><p>Hän oli kyllin julkea vaatimaan minulta kahta kultarahaa. Annoin ne hänelle heti.</p><p>--- Mutta varokaa — sanoin hänelle — petkuttamasta, sillä aionpa jättää osoitteeni tälle nuorelle miehelle, niin että hän voi ilmoittaa minulle asian, ja olkaa varmat siitä, että minulla on keinoja teitä rangaista.</p><p>Tämä siis maksoi minulle kuusi kultarahaa.</p><p>Se kohteliaisuus ja vilpitön kiitollisuus, jota tuntematon nuori mies osoitti minua kiittäessään, vielä lisäksi vahvisti vakaumustani, että hän oli jalosukuinen ja ansaitsi anteliaisuuteni.</p><p class=" stretch-last-line ">Lausuin muutaman sanan hänen lemmitylleen, ennenkuin lähdin. Tämä vastasi minulle niin viehkeän</p></div> </div>