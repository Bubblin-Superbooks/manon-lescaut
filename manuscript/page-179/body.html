<div class="leaf flex"><div class="inner justify"><p>Minä vastasin hölmömäisen näköisenä:</p><p>--- Hyvä herra, se johtuu siitä, että olemme niin läheistä sukua; minä rakastankin sisartani Manonia kuin toista itseäni.</p><p>--- Kuulkaahan — sanoi vanhus Lescaut'lle. — Tuopa on älykäs poika. —<br>On vahinko, ettei hän ole enempää seurustellut ihmisten parissa.</p><p>--- Oh — virkahdin minä — olenpa nähnyt heitä siellä kotiseudullani kirkossa, ja luulenpa tapaavani Parisissa tyhmempiä ihmisiä kuin minä.</p><p>--- Katsokaapas — huudahti vanhus — maalaispojaksi tämä on vallan merkillistä.</p><p class=" stretch-last-line ">Koko keskustelumme illallisen aikana kulki jotenkin samassa äänilajissa. Vallattoman leikkisä Manon oli monta kertaa vähällä pilata kaikki naurunremahduksillaan. Aterian aikana oli minulla tilaisuus kertoa vanhukselle hänen oma tarinansa ja</p></div> </div>