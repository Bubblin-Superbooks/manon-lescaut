<div class="leaf flex"><div class="inner justify"><p>--- Minuako? — hän huudahti muutellen mielijohteensa mukaisesti paria<br>Racinen säettä:</p><p>Mun kykenevän luulet moiseen vilppiin, ma voisin kasvojansa vihattuja sietää, mi vankilani häpeätä aina tietää!</p><p>--- Et suinkaan — virkoin minä, jatkaen ivamukailusta:</p><pre>Tuo muisto, joka yhä katkeruutta kantaa,  
ei voine sulle lemmen suloutta antaa.</pre><p>--- Mutta kalustettu huoneusto, vaunut ja kolme palvelijaa olivat hyvin voimakkaita houkutuskeinoja, ja rakkaudella on harvoja yhtä tehoisia.</p><p>Manon vakuutti, että hänen sydämensä oli ainaisesti minun, ja etteivät siihen koskaan painuisi toisen miehen piirteet niinkuin minun.</p><p class=" stretch-last-line ">--- Hänen minulle antamansa lupaukset — jatkoi Manon — ovat enemmän omiaan kiihoittamaan</p></div> </div>