<div class="leaf flex"><div class="inner justify"><p class="no-indent  ">karkasi kimppuuni. Minä en kursaillut: ammuin häntä keskelle rintaa.</p><p>--- Tähän olette te syypää, arvoisa isä — sanoin minä jotenkin uhmaillen oppaalleni. Mutta älköön tämä estäkö teitä täyttämästä tehtäväänne — lisäsin minä työntäen häntä viimeiselle portille.</p><p>Hän ei rohjennut kieltäytyä avaamasta. Pääsin onnellisesti kadulle ja tapasin muutaman askeleen päässä Lescaut'n, joka lupauksensa mukaan odotti minua kahden ystävän seurassa.</p><p>Poistuimme siitä. Lescaut kysyi minulta, oliko kuullut oikein, että pistooli oli laukaistu.</p><p>--- Se oli sinun syysi — sanoin hänelle. — Miksi toit sen minulle ladattuna?</p><p>Kiitin häntä kuitenkin tästä varokeinosta, sillä ilman sitä varmaan olisin pitkiksi ajoiksi jäänyt Saint-Lazareen.</p><p class=" stretch-last-line ">Päätimme viettää sen yön ravintolassa, missä jossakin määrin korvasin vahinkoni sen huonon ruoan jälkeen,</p></div> </div>