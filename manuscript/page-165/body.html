<div class="leaf flex"><div class="inner justify"><p class="no-indent  ">omaisuudestani ja isäni kodin viehätyksistä, minä, joka olen kieltänyt itseltäni välttämättömimmänkin, tyydyttääkseni hänen pieniä mielijohteitaan ja oikkujaan. Hän väittää ihailevansa minua. Jos todella minua ihailet, sinä kiittämätön, niin hyvin tiedän kenen neuvoihin sinun olisi pitänyt vedota. Et ainakaan olisi jättänyt minua, sanomatta minulle hyvästi. Sillä minulta voi saada tietää kuinka julmasti kärsii se, joka eroaa ihailemastaan henkilöstä. Ainoastaan mieletön ihminen antautuu tahallaan sellaisiin kärsimyksiin.</p><p>Valitukseni keskeytti käynti, jota en vähääkään ollut odottanut: se oli<br>Lescaut.</p><p>--- Sinä pyöveli! — huudahdin hänelle tarttuen miekkaani. Missä on<br>Manon, mitä olet tehnyt hänelle?</p><p class=" stretch-last-line ">Tämä liikkeeni pelästytti häntä. Hän vastasi minulle, että jos näin vastaanotin hänet silloin, kun hän tuli</p></div> </div>