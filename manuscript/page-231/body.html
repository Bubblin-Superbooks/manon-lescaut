<div class="leaf flex"><div class="inner justify"><p>Lähestyimme ovea. Sydämeni sykki rajusti. Sanoin herra de T:lle:</p><p>--- Menkää te yksin sisälle ja valmistakaa häntä käyntiini, sillä pelkään, että hän joutuu liian voimakkaan mielenliikutuksen valtoihin, jos äkkiarvaamatta näkee minut.</p><p>Ovi avattiin. Minä jäin käytävään. Saatoin kuitenkin kuulla heidän puheensa. Herra de T. sanoi tuovansa hänelle vähän lohdutusta, olevansa minun ystäviäni ja hartaasti toivovansa onneamme. Manon kysyi häneltä mitä innokkaimmin, saiko häneltä tietää, mikä kohtalo oli tullut minun osakseni. Hän lupasi tuoda minut hänen jalkojensa juureen niin hellänä ja uskollisena kuin hän suinkin saattoi toivoa.</p><p>--- Milloinka? — kysyi Manon.</p><p>--- Jo tänään — vastasi toinen. Tätä onnellista hetkeä ei teidän tarvitse pitkään odottaa. Se on jo tullut.</p><p class=" stretch-last-line ">Silloin Manon oivalsi, että minä olin ulkopuolella, ja</p></div> </div>