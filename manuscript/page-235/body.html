<div class="leaf flex"><div class="inner justify"><p class="no-indent  ">korvauksen nykyisen toimeni menettämisestä, luulen helposti voivani vapauttaa neiti Manonin.</p><p>Vastaanotin mielihyvällä tämän tarjouksen. Ja vaikka olin puilla paljailla, lupasin hänelle paljon enemmän kuin mitä hän pyysi, minä kun arvelin, että aina helposti saatoin palkita hänen kaltaisensa miehen vaivat.</p><p>--- Ole varma siitä, ystäväni, — sanoin hänelle — että olen valmis sinun hyväksesi tekemään kaiken voitavani ja että sinun tulevaisuutesi on yhtä taattu kuin minunkin.</p><p>Tahdoin sitten tietää, mitä keinoja hän aikoi käyttää.</p><p>--- Aivan yksinkertaisesti — hän vastasi — sitä, että jonakin iltana avaan hänen huoneensa oven ja vien hänet kadunpuoleiselle portille, missä teidän tulee olla valmiina häntä vastaanottamaan.</p><p class=" stretch-last-line ">Kysyin, eikö ollut pelättävissä, että Manon tunnettaisiin kulkiessaan käytävissä ja pihan poikki. Hän myönsi että jonkunmoinen vaara oli olemassa,</p></div> </div>