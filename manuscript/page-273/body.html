<div class="leaf flex"><div class="inner justify"><p>Menimme hänen pukuhuoneeseensa. Hän alkoi uudelleen järjestää tukkaani, ja alttiisti minä mukauduin jokaiseen hänen oikkuunsa. Silloin tultiin ilmoittamaan, että prinssi… pyysi päästä hänen puheilleen. Tämä nimi kiihoitti minut raivoihin.</p><p>--- Mitä kuulenkaan! — huudahdin minä työntäen hänet luotani. Kuka?<br>Mikä prinssi?</p><p>Hän ei vastannut mitään kysymykseeni,</p><p>--- Pyytäkää häntä käymään sisään — hän sanoi kuivasti palvelijalle.</p><p>Sitten hän kääntyi minun puoleeni:</p><p>--- Rakkaani, sinä, jota jumaloin — näin hän virkkoi hurmaavalla äänellä, pyydän sinua malttamaan mielesi hetkeksi, yhdeksi ainoaksi hetkeksi. Palkaksi siitä tulen rakastamaan sinua tuhat kertaa enemmän; ja tulen olemaan siitä sinulle kiitollinen koko elinikäni.</p><p class=" stretch-last-line ">Närkästys ja hämmästys sitoivat kieleni. Manon</p></div> </div>