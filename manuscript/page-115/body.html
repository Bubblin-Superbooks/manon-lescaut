<div class="leaf flex"><div class="inner justify"><p class="no-indent  ">Aloin monta kertaa vastata hänelle, mutta en saanut lopetetuksi. Viimein ponnistin voimani huudahtaakseni:</p><p>--- Sinä vilpillinen Manon! Oi, sinä vilpillinen, vilpillinen!</p><p>Kuumia kyyneliä vuodattaen hän toisti minulle, ettei ollenkaan aikonut puolustaa vilpillisyyttään.</p><p>--- Mitä siis aiot? — minä puolestani huudahdin.</p><p>--- Aion kuolla — hän vastasi — ellet sinä anna minulle takaisin sydäntäsi, jota vailla minun on mahdoton elää.</p><p>--- Ota siis elämäni, sinä uskoton! — minä virkoin itse vuodattaen kyyneliä, joita turhaan koetin pidättää; — ota elämäni, joka on ainoa, minkä enää voin sinulle uhrata, sillä sydämeni ei koskaan ole lakannut olemasta sinun.</p><p class=" stretch-last-line ">Tuskin olin lausunut nämä sanat, kun hän nousi ihastuneena ja syleili minua. Hän hyväili minua moneen</p></div> </div>